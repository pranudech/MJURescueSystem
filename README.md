# MJURescueSystem
ระบบขอความช่วยเหลือฉุกเฉินสำหรับนักศึกษามหาวิทยาลัยแม่โจ้ 
MJU Rescue Application & System
www.itsci.mju.ac.th/MJURescueSystem

ระบบขอความช่วยเหลือฉุกเฉินสำหรับนักศึกษามหาวิทยาลัยแม่โจ้ MJU Rescue Application & System ถูกพัฒนาขึ้นเพื่อให้ผู้ประสบอุบัติเหตุที่เป็นนักศึกษาของมหาวิทยาลัยแม่โจ้แจ้งขอความช่วยเหลือไปยังหน่วยงานที่รับผิดชอบผ่านแอปพลิเคชัน โดยภายใต้การร้องขอความช่วยเหลือผ่านแอปพลิเคชันจะมีข้อมูลของนักศึกษาและข้อมูลสถานที่เกิดเหตุถูกส่งให้กับเจ้าหน้าที่หรือหน่วยงานที่เกี่ยวข้องเข้าไปทำการช่วยเหลือโดยใช้เทคโนโลยี Google Maps APIs  เพื่อให้การช่วยเหลือที่รวดเร็วและทันเวลา นอกจากนี้ยังช่วยลดปัญหาและอำนวยความสะดวกให้กับผู้ประสบอุบัติเหตุในการแจ้งขอความช่วยเหลือตลอดทั้งอำนวยความสะดวกในการรับแจ้งเหตุของเจ้าหน้าที่ โดยแอปพลิเคชันสามารถเก็บข้อมูลเพื่อรวบรวมเป็นสถิติของจำนวนอุบัติเหตุที่เกิดขึ้น และสถานที่ที่เกิดอุบัติเหตุบ่อยที่สุด เพื่อเป็นการส่งเสริมให้มหาวิทยาลัยหามาตรการในการดูแลความปลอดภัยและลดอุบัติเหตุที่จะเกิดขึ้นกับนักศึกษาของมหาวิทยาลัยแม่โจ้และเพื่อส่งเสริมให้เจ้าหน้าที่หน่วยกู้ภัยเทศบาลเมืองแม่โจ้และนักศึกษามหาวิทยาลัยแม่โจ้นำซอฟต์แวร์และแอปพลิเคชันไปใช้ในการอำนวยความสะดวกต่อการแจ้งเหตุและเก็บข้อมูล โดยมีเป้าหมายดังต่อไปนี้
1.	ลดปัญหาการแจ้งข่าวเท็จ การโทรแจ้งเหตุไม่ติดหรือติดต่อหน่วยกู้ภัยไม่ได้ในเวลาที่เกิดอุบัติเหตุ
2.	ลดปัญหาในการเข้าถึงสถานที่ที่เกิดเหตุของหน่วยกู้ภัยในกรณีที่ผู้แจ้งเหตุบอกสถานที่ที่ไม่ได้เจาะจงหรือมีขอบเขตของสถานที่กว้างเกินไป
3.	เพื่อลดระยะเวลาในการเดินทางไปยังสถานที่ที่เกิดเหตุและสามารถช่วยผู้ประสบเหตุได้รวดเร็วมากยิ่งขึ้นกว่าเดิม
4.	เพื่อลดอัตราการสูญเสียและอัตราการเกิดอุบัติเหตุของนักศึกษามหาวิทยาลัยแม่โจ้
5.	เพื่อเป็นแนวทางให้กับทางมหาวิทยาลัยแม่โจ้ในการออกมาตรการแก้ไขและลดอุบัติเหตุที่เกิดจะขึ้นกับนักศึกษาและเก็บสถิติข้อมูลของอุบัติเหตุที่เกิดขึ้นกับนักศึกษา

